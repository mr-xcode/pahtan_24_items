<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Long</title>
    <style>
        p{
            padding-left: 10; padding-right: 10; font-size: 18; line-height: 1.8;
        }
    </style>
</head>
    <h1>ပစ္စယနိဒ္ဒေသပါဠိ</h1>
    ----------------------

    <h2>၁။ ဟေတု ပစ္စယောတိ</h2>
    <p>
    - ဟေတူ ဟေတု သမ္ပယုတ္တကာနံ ဓမ္မာနံ၊ တံသမုဋ္ဌာနာနဉ္စ ရူပါနံ၊ ဟေတု ပစ္စယေန ပစ္စယော။
    </p>

    <h2>၂။ အာရမ္မဏ ပစ္စယောတိ</h2>
    <p>
    - ရူပါယတနံ၊ စက္ခု ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အာရမ္မဏ ပစ္စယေန ပစ္စယော။</br>
    - သဒ္ဒါယတနံ၊ သောတ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အာရမ္မဏ ပစ္စယေန ပစ္စယော။</br>
    - ဂန္ဓာယတနံ၊ ဃာန ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အာရမ္မဏ ပစ္စယေန ပစ္စယော။</br>
    - ရသာယတနံ၊ ဇိဝှါ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အာရမ္မဏ ပစ္စယေန ပစ္စယော။</br>
    - ဖောဋ္ဌဗ္ဗာယတနံ၊ ကာယ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အာရမ္မဏ ပစ္စယေန ပစ္စယော။</br>
    - ရူပါယတနံ၊ သဒ္ဒါယတနံ၊ ဂန္ဓာယတနံ၊ ရသာယတနံ၊ ဖောဋ္ဌဗ္ဗာယတနံ၊ မနော ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အာရမ္မဏ ပစ္စယေန
    ပစ္စယော</br>
    - သဗ္ဗေ ဓမ္မာ၊ မနော ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အာရမ္မဏ ပစ္စယေန ပစ္စယော။</br>
    - ယံ ယံ ဓမ္မံ အာရဗ္ဘ၊ ယေ ယေ ဓမ္မာ ဥပ္ပဇ္ဇန္တိ၊ စိတ္တ စေတသိကာ ဓမ္မာ၊ တေ တေ ဓမ္မာ တေသံ တေသံ ဓမ္မာနံ၊ အာရမ္မဏ ပစ္စယေန
    ပစ္စယော။
</p>
    <h2>၃။ အဓိပတိ ပစ္စယောတိ</h2>
    <p>
    - ဆန္ဒာဓိပတိ၊ ဆန္ဒ သမ္ပယုတ္တကာနံ ဓမ္မာနံ၊ တံ သမုဋ္ဌာနာနဉ္စ ရူပါနံ၊ အဓိပတိ ပစ္စယေန ပစ္စယော။</br>
    - ဝီရိယာဓိပတိ၊ ဝီရိယ သမ္ပယုတ္တကာနံ ဓမ္မာနံ၊ တံ သမုဋ္ဌာနာနဉ္စ ရူပါနံ၊ အဓိပတိ ပစ္စယေန ပစ္စယော။</br>
    - စိတ္တာဓိပတိ၊ စိတ္တ သမ္ပယုတ္တကာနံ ဓမ္မာနံ၊ တံ သမုဋ္ဌာနာနဉ္စ ရူပါနံ၊ အဓိပတိ ပစ္စယေန ပစ္စယော။</br>
    - ဝီမံသာဓိပတိ၊ ဝီမံသ သမ္ပယုတ္တကာနံ ဓမ္မာနံ၊ တံ သမုဋ္ဌာနာနဉ္စ ရူပါနံ၊ အဓိပတိ ပစ္စယေန ပစ္စယော။</br>
    - ယံ ယံ ဓမ္မံ ဂရုံ ကတွာ၊ ယေ ယေ ဓမ္မာ ဥပ္ပဇ္ဇန္တိ၊ စိတ္တ စေတသိကာ ဓမ္မာ၊ တေ တေ ဓမ္မာ တေသံ တေသံ ဓမ္မာနံ၊ အဓိပတိ ပစ္စယေန
    ပစ္စယော။
</p>
    <h2>၄။ အနန္တရ ပစ္စယောတိ</h2>
    <p>
    - စက္ခု ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - သောတ ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - ဃာန ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - ဇိဝှါ ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - ကာယ ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အနန္တရ ပစ္စယေန ပစ္စယော။</br>
    - ပုရိမာ ပုရိမာ ကုသလာ ဓမ္မာ၊ ပစ္ဆိမာနံ ပစ္ဆိမာနံ ကုသလာနံ ဓမ္မာနံ၊ အနန္တရ ပစ္စယေန ပစ္စယော။</br>
    - ပုရိမာ ပုရိမာ ကုသလာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ အနန္တရ ပစ္စယေန ပစ္စယော။</br>
    - ပုရိမာ ပုရိမာ အကုသလာ ဓမ္မာ၊ ပစ္ဆိမာနံ ပစ္ဆိမာနံ အကုသလာနံ ဓမ္မာနံ၊ အနန္တရ ပစ္စယေန ပစ္စယော။</br>
    - ပုရိမာ ပုရိမာ အကုသလာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ အနန္တရ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ အနန္တရ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ ကုသလာနံ ဓမ္မာနံ၊ အနန္တရ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ အကုသလာနံ ဓမ္မာနံ၊ အနန္တရ ပစ္စယေန ပစ္စယော။</br>
    - ယေသံ ယေသံ ဓမ္မာနံ၊ အနန္တရာ ယေ ယေ ဓမ္မာ ဥပ္ပဇ္ဇန္တိ၊ စိတ္တစေတသိကာ ဓမ္မာ၊ တေ တေ ဓမ္မာ၊ တေသံ တေသံ ဓမ္မာနံ၊ အနန္တရ
    ပစ္စယေန ပစ္စယော။
</p>

    <h2>၅။ သမနန္တရ ပစ္စယောတိ</h2>
    <p>
    - စက္ခု ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - သောတ ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - ဃာန ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - ဇိဝှါ ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - ကာယ ဝိညာဏဓာတု၊ တံ သမ္ပယုတ္တကာ စ ဓမ္မာ၊ မနောဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - မနောဓာတု၊ တံ သမ္ပယုတ္တကာ စ ဓမ္မာ၊ မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ သမနန္တရ ပစ္စယေန ပစ္စယော။</br>
    - ပုရိမာ ပုရိမာ ကုသလာ ဓမ္မာ၊ ပစ္ဆိမာနံ ပစ္ဆိမာနံ ကုသလာနံ ဓမ္မာနံ၊ သမနန္တရ ပစ္စယေန ပစ္စယော။</br>
    - ပုရိမာ ပုရိမာ ကုသလာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ သမနန္တရ ပစ္စယေန ပစ္စယော။</br>
    - ပုရိမာ ပုရိမာ အကုသလာ ဓမ္မာ၊ ပစ္ဆိမာနံ ပစ္ဆိမာနံ အကုသလာနံ ဓမ္မာနံ၊ သမနန္တရ ပစ္စယေန ပစ္စယော။</br>
    - ပုရိမာ ပုရိမာ အကုသလာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ သမနန္တရ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ သမနန္တရ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ ကုသလာနံ ဓမ္မာနံ၊ သမနန္တရ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ အကုသလာနံ ဓမ္မာနံ၊ သမနန္တရ ပစ္စယေန ပစ္စယော။</br>
    - ယေသံ ယေသံ ဓမ္မာနံ၊ သမနန္တရာ ယေ ယေ ဓမ္မာ ဥပ္ပဇ္ဇန္တိ၊ စိတ္တစေတသိကာ ဓမ္မာ၊ တေ တေ ဓမ္မာ၊ တေသံ တေသံ ဓမ္မာနံ၊ သမနန္တရ
    ပစ္စယေန ပစ္စယော။
    </p>

    <h2>၆။ သဟဇာတ ပစ္စယောတိ</h2>
    <p>
    - စတ္တာရော ခန္ဓာ အရူပိနော၊ အညမညံ၊ သဟဇာတပစ္စယေန ပစ္စယော။</br>
    - စတ္တာရော မဟာဘူတာ၊ အညမညံ၊ သဟဇာတပစ္စယေန ပစ္စယော။</br>
    - ဩက္ကန္တိက္ခဏေ နာမရူပံ၊ အညမညံ၊ သဟဇာတပစ္စယေန ပစ္စယော။</br>
    - စိတ္တ စေတသိကာ ဓမ္မာ၊ စိတ္တ သမုဋ္ဌာနာနံ ရူပါနံ၊ သဟဇာတ ပစ္စယေန ပစ္စယော။</br>
    - မဟာ ဘူတာ ဥပါဒါ ရူပါနံ၊ သဟဇာတ ပစ္စယေန ပစ္စယော။</br>
    - ရူပိနော ဓမ္မာ၊ အရူပီနံ ဓမ္မာနံ၊ ကိဉ္စိ ကာလေ သဟဇာတ ပစ္စယေန ပစ္စယော၊ ကိဉ္စိ ကာလေ န သဟဇာတ ပစ္စယေန ပစ္စယော။
        </p>

    <h2>၇။ အညမည ပစ္စယောတိ</h2>
    <p>
    - စတ္တာရော ခန္ဓာ အရူပိနော၊ အညမည ပစ္စယေန ပစ္စယော။</br>
    - စတ္တာရော မဟာဘူတာ၊ အညမည ပစ္စယေန ပစ္စယော။</br>
    - ဩက္ကန္တိက္ခဏေ နာမရူပံ၊ အညမည ပစ္စယေန ပစ္စယော။
        </p>

    <h2>၈။ နိဿယ ပစ္စယောတိ</h2>
    <p>
    - စတ္တာရော ခန္ဓာ အရူပိနော၊ အညမညံ၊ နိဿယ ပစ္စယေန ပစ္စယော။</br>
    - စတ္တာရော မဟာဘူတာ၊ အညမညံ၊ နိဿယ ပစ္စယေန ပစ္စယော။</br>
    - ဩက္ကန္တိက္ခဏေ နာမရူပံ၊ အညမညံ၊ နိဿယ ပစ္စယေန ပစ္စယော။</br>
    - စိတ္တ စေတသိကာ ဓမ္မာ၊ စိတ္တ သမုဋ္ဌာနာနံ ရူပါနံ၊ နိဿယ ပစ္စယေန ပစ္စယော။</br>
    - မဟာ ဘူတာ ဥပါဒါ ရူပါနံ၊ နိဿယ ပစ္စယေန ပစ္စယော။</br>
    - စက္ခာ ယတနံ၊ စက္ခု ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ နိဿယ ပစ္စယေန ပစ္စယော။</br>
    - သောတ ယတနံ၊ သောတ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ နိဿယ ပစ္စယေန ပစ္စယော။</br>
    - ဃာနာ ယတနံ၊ ဃာန ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ နိဿယ ပစ္စယေန ပစ္စယော။</br>
    - ဇိဝှါ ယတနံ၊ ဇိဝှါ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ နိဿယ ပစ္စယေန ပစ္စယော။</br>
    - ကာယာ ယတနံ၊ ကာယ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ နိဿယ ပစ္စယေန ပစ္စယော။</br>
    - ယံ ရူပံ နိဿာယ၊ မနောဓာတု စ၊ မနော ဝိညာဏဓာတု စ၊ ဝတ္တန္တိ၊ တံ ရူပံ မနောဓာတုယာ စ မနော ဝိညာဏ ဓာတုယာ စ၊ တံ
    သမ္ပယုတ္တကာနဉ္စ ဓမ္မာနံ၊ နိဿယ ပစ္စယေန ပစ္စယော။
</p>

    <h2>၉။ ဥပနိဿယ ပစ္စယောတိ</h2>
        <p>
    - ပုရိမာ ပုရိမာ ကုသလာ ဓမ္မာ၊ ပစ္ဆိမာနံ ပစ္ဆိမာနံ ကုသလာနံ ဓမ္မာနံ၊ ဥပ နိဿယ ပစ္စယေန ပစ္စယော။</br>
    - ပုရိမာ ပုရိမာ ကုသလာ ဓမ္မာ၊ ပစ္ဆိမာနံ ပစ္ဆိမာနံ အကုသလာနံ ဓမ္မာနံ၊ ကေသဉ္စိ ဥပ နိဿယ ပစ္စယေန ပစ္စယော။</br>
    - ပုရိမာ ပုရိမာ ကုသလာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ ဥပ နိဿယ ပစ္စယေန ပစ္စယော။</br>
    - ပုရိမာ ပုရိမာ အကုသလာ ဓမ္မာ၊ ပစ္ဆိမာနံ ပစ္ဆိမာနံ အကုသလာနံ ဓမ္မာနံ၊ ဥပ နိဿယ ပစ္စယေန ပစ္စယော။</br>
    - ပုရိမာ ပုရိမာ အကုသလာ ဓမ္မာ၊ ပစ္ဆိမာနံ ပစ္ဆိမာနံ ကုသလာနံ ဓမ္မာနံ၊ ကေသဉ္စိ ဥပ နိဿယ ပစ္စယေန ပစ္စယော။</br>
    - ပုရိမာ ပုရိမာ အကုသလာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ ဥပ နိဿယ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ အဗျာကတာနံ ဓမ္မာနံ၊ ဥပ နိဿယ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ ကုသလာနံ ဓမ္မာနံ၊ ဥပ နိဿယ ပစ္စယေန ပစ္စယော။</br>
    - ပုရိမာ ပုရိမာ အဗျာကတာ ဓမ္မာ၊ ပစ္ဆိမာနံ ပစ္ဆိမာနံ အကုသလာနံ ဓမ္မာနံ၊ ဥပ နိဿယ ပစ္စယေန ပစ္စယော။</br>
    - ဥတု ဘောဇနမ္ပိ၊ ဥပ နိဿယ ပစ္စယေန ပစ္စယော။</br>
    - ပုဂ္ဂလောပိ၊ ဥပ နိဿယ ပစ္စယေန ပစ္စယော။</br>
    - သေနာသနမ္ပိ၊ ဥပ နိဿယ ပစ္စယေန ပစ္စယော။
</p>

    <h2>၁၀။ ပုရေဇာတ ပစ္စယောတိ</h2>
    <p>
    - စက္ခာ ယတနံ စက္ခု ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - သောတာ ယတနံ သောတ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - ဃာနာ ယတနံ ဃာန ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - ဇိဝှါ ယတနံ ဇိဝှါ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - ကာယာ ယတနံ ကာယ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - ရူပါယတနံ၊ စက္ခု ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - သဒ္ဒါယတနံ၊ သောတ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - ဂန္ဓာယတနံ၊ ဃာန ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - ရသာယတနံ၊ဇိဝှါ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - ဖောဋ္ဌဗ္ဗာယတနံ၊ ကာယ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန ပစ္စယော။</br>
    - ရူပါယတနံ၊ သဒ္ဒါယတနံ၊ ဂန္ဓာယတနံ၊ ရသာယတနံ၊ ဖောဋ္ဌဗ္ဗာယတနံ၊ မနော ဓာတုယာ၊ တံသမ္ပယုတ္တကာနဉ္စ ဓမ္မာနံ၊ ပုရေ ဇာတ ပစ္စယေန
    ပစ္စယော။</br>
    - ယံ ရူပံ နိဿာယ၊ မနော ဓာတု စ၊ မနော ဝိညာဏ ဓာတု စ ဝတ္တန္တိ၊ တံ ရူပံ မနော ဓာတုယာ တံ သမ္ပပယုတ္တကာနဉ္စ ဓမ္မာနံ ပုရေ ဇာတ
    ပစ္စယေန ပစ္စယော။</br>
    - မနော ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ ကိဉ္စိ ကာလေ ပုရေ ဇာတ ပစ္စယေန ပစ္စယော၊ ကိဉ္စိ ကာလေ န ပုရေ ဇာတ
    ပစ္စယေန ပစ္စယော။
</p>

    <h2>၁၁။ ပစ္ဆာဇာတ ပစ္စယောတိ</h2>
    <p>
    - ပစ္ဆာ ဇာတာ စိတ္တ စေတသိကာ ဓမ္မာ၊ ပုရေဇာတဿ ဣမဿ ကာယဿ၊ ပစ္ဆာ ဇာတ ပစ္စယေန ပစ္စယော။
</p>

    <h2>၁၂။ အာသေဝန ပစ္စယောတိ</h2>
    <p>
    - ပုရိမာ ပုရိမာ ကုသလာ ဓမ္မာ၊ ပစ္ဆိမာနံ ပစ္ဆိမာနံ ကုသလာနံ ဓမ္မာနံ၊ အာသေဝန ပစ္စယေန ပစ္စယော။</br>
    - ပုရိမာ ပုရိမာ အကုသလာ ဓမ္မာ၊ ပစ္ဆိမာနံ ပစ္ဆိမာနံ အကုသလာနံ ဓမ္မာနံ၊ အာသေဝန ပစ္စယေန ပစ္စယော။</br>
    - ပုရိမာ ပုရိမာ ကိရိယာ ဗျာကတာ ဓမ္မာ၊ ပစ္ဆိမာနံ ပစ္ဆိမာနံ ကိရိယာ ဗျာကတာနံ ဓမ္မာနံ၊ အာသေဝန ပစ္စယေန ပစ္စယော။
</p>

    <h2>၁၃။ ကမ္မ ပစ္စယောတိ</h2>
    <p>
    - ကုသလာ ကုသလံ ကမ္မံ၊ ဝိပါကာနံ ခန္ဓာနံ ကဋတ္တာ စ ရူပါနံ၊ ကမ္မ ပစ္စယေန ပစ္စယော။</br>
    - စေတနာ သမ္ပယုတ္တကာနံ ဓမ္မာနံ၊ တံ သမုဋ္ဌာနာနဉ္စ ရူပါနံ၊ ကမ္မ ပစ္စယေန ပစ္စယော။
</p>

    <h2>၁၄။ ဝိပါက ပစ္စယောတိ</h2>
    <p>
    - ဝိပါကာ စတ္တာရော ခန္ဓာ အရူပိနော၊ အညမညံ ဝိပါက ပစ္စယေန ပစ္စယော။
</p>

    <h2>၁၅။ အာဟာရ ပစ္စယောတိ</h2>
    <p>
    - ကဗဠီ ကာရော အာဟာရော၊ ဣမဿ ကာယဿ၊ အာဟာရ ပစ္စယေန ပစ္စယော။</br>
    - အရူပိနော အာဟာရာ၊ သမ္ပယုတ္တကာနံ ဓမ္မာနံ တံ သမုဋ္ဌာနာနဉ္စ ရူပါနံ၊ အာဟာရ ပစ္စယေန ပစ္စယော။
</p>

    <h2>၁၆။ ဣန္ဒြိယ ပစ္စယောတိ</h2>
    <p>
    - စက္ခုန္ဒြိယံ၊ စက္ခု ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ ဣန္ဒြိယ ပစ္စယေန ပစ္စယော။</br>
    - သောတိန္ဒြိယံ၊ သောတ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ ဣန္ဒြိယ ပစ္စယေန ပစ္စယော။</br>
    - ဃာနိန္ဒြိယံ၊ ဃာန ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ ဣန္ဒြိယ ပစ္စယေန ပစ္စယော။</br>
    - ဇိဝှိန္ဒြိယံ၊ ဇိဝှါ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ ဣန္ဒြိယ ပစ္စယေန ပစ္စယော။</br>
    - ကာယိန္ဒြိယံ၊ ကာယ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ ဣန္ဒြိယ ပစ္စယေန ပစ္စယော။</br>
    - ရူပ ဇီဝိတိန္ဒြိယံ ကဋတ္တာ ရူပါနံ၊ ဣန္ဒြိယ ပစ္စယေန ပစ္စယော။</br>
    - အရူပိနော ဣန္ဒြိယာ၊ သမ္ပယုတ္တကာနံ ဓမ္မာနံ၊ တံ သမုဋ္ဌာနာနဉ္စ ရူပါနံ၊ ဣန္ဒြိယ ပစ္စယေန ပစ္စယော။
</p>

    <h2>၁၇။ ဈာန ပစ္စယောတိ</h2>
    <p>
    - ဈာနင်္ဂါနိ ဈာန သမ္ပယုတ္တကာနံ ဓမ္မာနံ၊ တံ သမုဋ္ဌာနာနဉ္စ ရူပါနံ၊ ဈာန ပစ္စယေန ပစ္စယော။</br>
</p>

    <h2>၁၈။ မဂ္ဂ ပစ္စယောတိ</h2>
    <p>
    - မဂ္ဂင်္ဂါနိ မဂ္ဂ သမ္ပယုတ္တကာနံ ဓမ္မာနံ၊ တံ သမုဋ္ဌာနာနဉ္စ ရူပါနံ၊ မဂ္ဂ ပစ္စယေန ပစ္စယော။</br>
</p>

    <h2>၁၉။ သမ္ပယုတ္တ ပစ္စယောတိ</h2>
    <p>
    - စတ္တာရော ခန္ဓာ အရူပိနော၊ အညမညံ၊ သမ္ပယုတ္တ ပစ္စယေန ပစ္စယော။
</p>

    <h2>၂၀။ ဝိပ္ပယုတ္တ ပစ္စယောတိ</h2>
    <p>
    - ရူပိနော ဓမ္မာ၊ အရူပီနံ ဓမ္မာနံ၊ ဝိပ္ပယုတ္တ ပစ္စယေန ပစ္စယော။</br>
    - အရူပိနော ဓမ္မာ၊ ရူပီနံ ဓမ္မာနံ၊ ဝိပ္ပယုတ္တ ပစ္စယေန ပစ္စယော။
</p>

    <h2>၂၁။ အတ္ထိ ပစ္စယောတိ</h2>
    <p>
    - စတ္တာရော ခန္ဓာ အရူပိနော၊ အညမညံ၊ အတ္ထိ ပစ္စယေန ပစ္စယော။</br>
    - စတ္တာရော မဟာဘူတာ၊ အညမညံ၊ အတ္ထိ ပစ္စယေန ပစ္စယော။</br>
    - ဩက္ကန္တိက္ခဏေ နာမရူပံ၊ အညမညံ၊ အတ္ထိ ပစ္စယေန ပစ္စယော။</br>
    - စိတ္တ စေတသိကာ ဓမ္မာ၊ စိတ္တ သမုဋ္ဌာနာနံ ရူပါနံ၊ အတ္ထိ ပစ္စယေန ပစ္စယော။</br>
    - မဟာ ဘူတာ ဥပါဒါ ရူပါနံ၊ အတ္ထိ ပစ္စယေန ပစ္စယော။</br>
    - စက္ခာ ယတနံ၊ စက္ခု ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - သောတာ ယတနံ၊ သောတ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - ဃာနာ ယတနံ၊ ဃာန ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - ဇိဝှါ ယတနံ၊ ဇိဝှါ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - ကာယာ ယတနံ၊ ကာယ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - ရူပါယတနံ၊ စက္ခု ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - သဒ္ဒါယတနံ၊ သောတ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - ဂန္ဓာယတနံ၊ ဃာန ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - ရသာယတနံ၊ ဇိဝှါ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - ဖောဋ္ဌဗ္ဗာယတနံ၊ ကာယ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။</br>
    - ရူပါယတနံ၊ သဒ္ဒါယတနံ၊ ဂန္ဓာယတနံ၊ ရသာယတနံ၊ ဖောဋ္ဌဗ္ဗာယတနံ၊ မနော ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန
    ပစ္စယော။</br>
    - ယံ ရူပံ နိဿာယ၊ မနော ဓာတု စ၊ မနော ဝိညာဏ ဓာတု စ၊ ဝတ္တန္တိ၊ တံ ရူပံ မနောဓာတုယာ စ မနော ဝိညာဏ ဓာတုယာ စ၊ တံ
    သမ္ပယုတ္တကာနဉ္စ ဓမ္မာနံ၊ အတ္ထိ ပစ္စယေန ပစ္စယော။
</p>

    <h2>၂၂။ နတ္ထိ ပစ္စယောတိ</h2>
    <p>
    - သမနန္တရ နိရုဒ္ဓါ၊ စိတ္တ စေတသိကာ ဓမ္မာ၊ ပဋုပ္ပန္နာနံ စိတ္တ စေတသိကာနံ ဓမ္မာနံ၊ နတ္ထိ ပစ္စယေန ပစ္စယော။
    </p>

    <h2>၂၃။ ဝိဂတ ပစ္စယောတိ</h2>
    <p>
    - သမနန္တရ ဝိဂတာ စိတ္တ စေတသိကာ ဓမ္မာ၊ ပဋုပ္ပန္နာနံ စိတ္တ စေတသိကာနံ ဓမ္မာနံ၊ ဝိဂတ ပစ္စယေန ပစ္စယော။
        </p>

    <h2>၂၄။ အဝိဂတ ပစ္စယောတိ</h2>
        <p>
    - စတ္တာရော ခန္ဓာ အရူပိနော၊ အညမညံ၊ အဝိဂတ ပစ္စယေန ပစ္စယော။</br>
    - စတ္တာရော မဟာဘူတာ၊ အညမညံ၊ အဝိဂတ ပစ္စယေန ပစ္စယော။</br>
    - ဩက္ကန္တိက္ခဏေ နာမရူပံ၊ အညမညံ၊ အဝိဂတ ပစ္စယေန ပစ္စယော။</br>
    - စိတ္တ စေတသိကာ ဓမ္မာ၊ စိတ္တ သမုဋ္ဌာနာနံ ရူပါနံ၊ အဝိဂတ ပစ္စယေန ပစ္စယော။</br>
    - မဟာ ဘူတာ ဥပါဒါ ရူပါနံ၊ အဝိဂတ ပစ္စယေန ပစ္စယော။</br>
    - စက္ခာ ယတနံ၊ စက္ခု ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - သောတာ ယတနံ၊ သောတ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - ဃာနာ ယတနံ၊ ဃာန ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - ဇိဝှါ ယတနံ၊ ဇိဝှါ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - ကာယာ ယတနံ၊ ကာယ ဝိညာဏ ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - ရူပါယတနံ၊ စက္ခု ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - သဒ္ဒါယတနံ၊ သောတ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - ဂန္ဓာယတနံ၊ ဃာန ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - ရသာယတနံ၊ ဇိဝှါ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - ဖောဋ္ဌဗ္ဗာယတနံ၊ ကာယ ဝိညာဏ ဓာတုယာ၊ တံသမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>
    - ရူပါယတနံ၊ သဒ္ဒါယတနံ၊ ဂန္ဓာယတနံ၊ ရသာယတနံ၊ ဖောဋ္ဌဗ္ဗာယတနံ၊ မနော ဓာတုယာ၊ တံ သမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန
    ပစ္စယော။</br>
    - ယံ ရူပံ နိဿာယ၊ မနော ဓာတု စ၊ မနော ဝိညာဏ ဓာတု စ ဝတ္တန္တိ၊ တံ ရူပံ မနောဓာတုယာ စ မနော ဝိညာဏ ဓာတုယာ စ၊ တံ
    သမ္ပယုတ္တကာနဉ္စ ဓမ္မာနံ၊ အဝိဂတ ပစ္စယေန ပစ္စယော။</br>

    ပစ္စယနိဒ္ဒေသော နိဋ္ဌိတော။
    </p>
</body>
</html>
